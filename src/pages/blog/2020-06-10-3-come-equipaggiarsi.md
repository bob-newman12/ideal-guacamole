---
templateKey: blog-post
title: 3. Come equipaggiarsi
date: 2020-06-10T14:40:57.576Z
description: >-
  È giunto il momento di scoprire qualcosa in più sul mercato. Il nostro viaggio
  a tappe attraverso il mondo del Forex continua. Quindi prima di passare nella
  piscina dei grandi, mettiamo a bagno i piedi e abituiamoci alla
  temperatura…concentrandoci sui seguenti termini: Tipi di coppie di valute
  Orari di trading È tempo di fare soldi!
featuredpost: true
featuredimage: /img/forex.jpg
tags:
  - forex
---
# Come equipaggiarsi

Dopo aver messo a mollo i piedi, siamo pronti ad iniziare le lezioni di nuoto… Facciamo un bel tuffo! Ora inizieremo col darvi gli strumenti fondamentali per diventare un Forex trader di successo.

- Tipi di grafici
- Linee e tendenze
- Lassi di tempo
- Tipi di tendenza: lunga, corta, giorno, in giornata, swing, scalping
- Strategie di lassi di tempo multipli
- Tipi di analisi

 

Vi consigliamo caldamente di andare sul conto di prova che avete aperto e iniziare a mettere in pratica i suggerimenti di questa lezione. Dopo ogni argomento dovreste andare sul vostro conto e fare pratica delle nuove nozioni che avrete imparato e, in più, alla fine di ogni lezione troverete degli esercizi per fare pratica. Fare così vi aiuterà a diventare dei Forex trader migliori.

 

### Tipi di grafici

Le informazioni che riguardano i tassi delle coppie sono presentate su dei grafici di trading. Noi usiamo questi grafici per studiare ed analizzare le tendenze ed i movimenti delle valute in ogni momento. Tutte le piattaforme vi offrono vari tipi di grafici, ognuno con certi vantaggi e svantaggi e adatto a degli obiettivi specifici.

Alla fine, un trader sceglie di lavorare con il grafico specifico che risponde meglio alle sue necessità. Non c’è una sola risposta giusta in questo caso, dipende dal carattere e dagli obiettivi del singolo trader.

Vediamo come funzionano i grafici più comuni:

**1. Grafico a linee** – Come suggerisce il nome stesso, si tratta di un diagramma continuo a

forma di linea che rappresenta i movimenti del prezzo di una coppia di valute su un determinato periodo di tempo. La linea collega il prezzo di chiusura del range precedente al prezzo di apertura del range successivo. Il vantaggio dei grafici a linee è che aiutano a costruire un’immagine chiara dei movimenti dei prezzi e delle tendenze nel tempo. Vi aiutano anche a riconoscere chiaramente le tendenze.

Esempio di grafico a linee per il forex trading:

![img](https://s3.eu-central-1.amazonaws.com/fxmarket1/Ami/image21-course.png)

**2. Grafico a barre** – È costituito da un gruppo di barre che connettono i prezzi più alti (massimi) ai prezzi più bassi (minimi) all’interno di un determinato lasso di tempo, mostrandone anche i prezzi di apertura e chiusura.

Un grafico a barra singola ha questo aspetto:

![img](https://s3.eu-central-1.amazonaws.com/fxmarket1/Ami/image05-course.jpg)

\3. Grafico a candela – È il sistema grafico a candele giapponesi, che ha guadagnato enorme popolarità dalla fine del secolo scorso. Ora è il metodo più usato per guardare ai grafici. Questo grafico contiene un gruppo di “candele”, ogni candela è costituita da un “corpo” che va dal prezzo di apertura a quello di chiusura all’interno del lasso di tempo preso in considerazione dalla candela. È simile al grafico a barre, ma secondo noi è molto più intuitivo a livello visivo.

Ogni candela ha 4 elementi, come vedrete nell’immagine sottostante: apertura, chiusura, massimo e minimo. Il corpo della candela è colorato o in rosso o in verde: il colore rappresenta la direzione del prezzo in quel lasso di tempo. Le candele (o bianche) verdi indicano che il prezzo è salito, mentre quelle rosse (o nere) indicano che il prezzo è sceso.

Le candele lunghe indicano un’attività intensa (di acquisto o di vendita), mentre quelle corte suggeriscono un’attività di trading limitata durante il lasso di tempo preso in considerazione dalla candela stessa.

Le linee al di sopra e al di sotto della candela sono chiamate Ombre. Delle ombre lunghe indicano molta azione fra l’apertura della candela e il massimo dell’ombra, o tra la chiusura della candela e il minimo dell’ombra dalla candela. Delle ombre più corte indicano che la maggior parte dell’attività si è tenuta intorno ai prezzi di apertura o di chiusura.

Esempio di candele giapponesi:

![img](https://s3.eu-central-1.amazonaws.com/fxmarket1/Ami/image08-course.jpg)

Consiglio: noi adoriamo lavorare con i grafici a candela e vi raccomandiamo di usarli anche voi come grafici principali. La loro struttura e i colori sono molto utili anche per dei trader che hanno poca esperienza. Inoltre, sono molto semplici da utilizzare per fare delle analisi di tendenza e molte analisi nel forex sono basate su strategie valide per il trading sulle candele.

Vediamo ora alcune delle candele più comuni, che troverete anche voi sulle varie piattaforme:

Questa è una formazione Spinning Top:

![img](https://s3.eu-central-1.amazonaws.com/fxmarket1/Ami/image07-course.jpg)

Delle candele corte e delle ombre dalla dimensione simile sia sotto che sopra le candele indicano che non c’è ancora stata una vera decisione fra le forze d’acquisto e quelle di vendita su questa coppia nel momento preso in considerazione. Delle candele con la forma a Spinning Top possono implicare un cambiamento nella tendenza.Questa è una formazione detta Marabuzo:

![img](https://s3.eu-central-1.amazonaws.com/fxmarket1/Ami/image06-course.jpg)

La candela verde indica una tendenza “rialzista” (d’acquisto), e la candela rossa una tendenza “ribassista” (di vendita). Quando compare una “Marabuzo”,indica una prossima inversione della tendenza. Questo perché la candela ribassista, che è più grande della precedente, mostra che la tendenza ha raggiunto un livello in cui i venditori superano i compratori.

Ecco come appaiono delle Marabuzo in un grafico:

![img](https://s3.eu-central-1.amazonaws.com/fxmarket1/Ami/image34-course.png)![img](https://s3.eu-central-1.amazonaws.com/fxmarket1/Ami/image09-course.jpg)

Una candela Doji può formarsi quando non ci si decide nella battaglia fra i compratori e i venditori. Ricordate anche che la Doji dragonfly e gravestone sono anche dette nel forex “pin” e “pin ribaltata”.

Consiglio: quando una Doji compare subito dopo una Marabuzo, questo implica con grande probabilità che sta per avvenire un’inversione di tendenza!

Ecco come appaiono delle candele Doji in un grafico:

![img](https://s3.eu-central-1.amazonaws.com/fxmarket1/Ami/image17-course.png)

Formazione di candele Single stick (a bastone):

![img](https://s3.eu-central-1.amazonaws.com/fxmarket1/Ami/image10-course.jpg)

**Hammer/Martello** – Seguito generalmente da una tendenza rialzista(d’acquisto) dopo una tendenza al ribasso. Indica un’inversione di tendenza: mentre i venditori stavano ancora provando a mantenere la tendenza ribassista, i compratori sono stati più forti ed hanno portato un cambiamento di direzione. Nonostante indichi effettivamente un’inversione di tendenza, non dovreste affidarvi solo alla presenza di un martello.

Consiglio: aspettate la candela successiva per essere davvero convinti che stia avvenendo un’inversione. Dei segni indicativi da cercare sono un’ombra lunga in basso ed un’ombra in via di sparizione in alto.

**Hanging Man/Uomo appeso** – È il contrario di un martello. Può trattarsi di un picco che segnala l’inizio di una tendenza al ribasso, ed è un indicatore che il mercato si sta muovendo nella direzione della vendita.Esempi di Inverted Hammer (martello rovesciato) e Shooting Star (stella cadente):

![img](https://s3.eu-central-1.amazonaws.com/fxmarket1/Ami/image11-course.jpg)

L’ombra di un **martello rovesciato** indica che i compratori cercano di invertire la tendenza verso un rialzo, ma i venditori stanno rendendo le cose difficili, anche se, quando la candela è verde, i compratori stanno avendo la meglio. Questo schema indica un’inversione verso l’acquisto!

La **Shooting Star/Stella cadente** funziona allo stesso modo, ma in direzione opposta, indicando una tendenza al ribasso.

**Due candele**

Esempi di tweezer al massimo e al minimo:

![img](https://s3.eu-central-1.amazonaws.com/fxmarket1/Ami/image14-course.jpg)

**Possiamo riconoscere dei tweezers quando la prima delle due candele segue la tendenza mentre la seconda è un’inversione; in genere hanno le stesse dimensioni ed anche le loro ombre hanno più o meno la stessa lunghezza.**

**Tre Candele**

**Soldati e Corvi** – La prima a comparire è la candela più corta. Questo schema indica un chiaro cambiamento nella direzione della tendenza. In questa situazione il livello di certezza è alto (ci sono delle chance molto alte che avvenga un’inversione di tendenza!). Fate caso che la terza candela ha un’ombra piccola (o non ce l’ha del tutto).

Esempi di Three White Soldiers (tre soldati bianchi) e Three Black Crows (tre corvi neri):

![img](https://s3.eu-central-1.amazonaws.com/fxmarket1/Ami/image12-course.jpg)

Tre Inside Up/Down – Di nuovo, entrambe hanno la stessa forma. La prima candela è relativamente lunga, la seconda è approssimativamente la metà della lunghezza della prima, e la terza si chiude più lunga della punta della prima candela e nella direzione opposta.

Esempi di tre Inside Up e Inside Down:

![img](https://s3.eu-central-1.amazonaws.com/fxmarket1/Ami/image13-course.jpg)

**Morning/Evening Stars** (Stelle del mattino/sera) – Compaiono in genere alla fine di una tendenza, segnalandone la fine.

Esempi di Morning Star e Evening Star:

![img](https://s3.eu-central-1.amazonaws.com/fxmarket1/Ami/image29-course.png)

### Domanda e offerta

Nel Forex, come in tutti i mercati economici, le regole del gioco sono dettate da domanda e offerta. Più una valuta è forte, più la domanda globale di quella valuta cresce. Diversi elementi influenzano l’offerta di moneta, per esempio l’inflazione, la stampa di moneta corrente da parte delle banche centrali e molti altri. Gli elementi che influenzano la domanda possono essere dei segnali positivi di crescita da un’economia nazionale, o quando degli investitori stranieri creano domanda in una coppia investendo in un mercato nazionale.

Clima £o sentimento) di mercato – Il nome del “pensiero generale” del mercat. Influenza domanda e offerta di valute diverse. Il clima di mercato esprime i sentimenti e le convinzioni della maggioranza dei trader rispetto al mercato. Potrebbero esserci momenti in cui va contro le aspettative della vostra analisi, ma è importante capire che rappresenta il punto di vista della maggioranza. Non potete dire “tutti hanno torto tranne me”: se la maggioranza sceglie una certa direzione, è la direzione che vedremo in atto in quel momento. Se un prezzo sale, allora la maggior parte dei trader si sente di salire in questo momento, e quindi la domanda di questa coppia sale.

 

### Linee e tendenze

Le tendenze (o trend) sono l’essenza del Forex trading in realtà: sono la base delle operazioni che eseguiamo. Il trend è vostro amico, se imparate a identificarlo e seguirlo nel modo giusto.

Quindi cos’è una tendenza? I grafici si muovono in 3 direzioni possibili: verso l’alto (uptrend), verso il basso (downtrend), e lateralmente (Ranging/ Sideways trend). Ogni tendenza è caratterizzata da dei massimi (peaks) e da dei minimi (troughs). Le tendenze sono il primo fattore che influisce sulle azioni dei trader. In gergo Forex, una tendenza al rialzo (uptrend) viene chiamata “bullish” (quando compriamo una coppia in realtà andiamo lunghi o siamo “bullish”, rialzisti), mentre una tendenza al ribasso (downtrend) viene chiamata “bearish” (quando vendiamo una coppia in realtà andiamo corti o siamo “bearish”, ribassisti). Notate che in un trend bullish ogni picco è più alto del precedente, così come i minimi, e viceversa in un trend bearish.

![img](https://s3.eu-central-1.amazonaws.com/fxmarket1/Ami/image16-course.jpg)![img](https://s3.eu-central-1.amazonaws.com/fxmarket1/Ami/image24-course.png)

Ricordate: una tendenza deve contenere almeno due picchi e due minimi per essere considerata tale. Se contiene 3 o più punti, possiamo essere certi che stiamo assistendo ad una tendenza relativamente solida.

**Linee di tendenza** – Costituiscono lo strumento tecnico essenziale per le analisi di tendenza. È il primo strumento tecnico di cui vi parliamo nel corso. È uno strumento molto basico, semplice e facile da usare (lo potete trovare nella “cassetta degli attrezzi” al di sopra del grafico nella vostra piattaforma di trading). È anche lo strumento più popolare tra i trader. Usando il disegno a matita sulla piattaforma potete disegnare una linea che connette fra loro i picchi e i minimi lungo la tendenza. Questa linea di tendenza vi permetterà così di riconoscere la direzione di una tendenza.

**Importante:** Disegnate le linee correttamente: cioè, non adeguate la vostra linea al mercato, ma piuttosto il mercato alla vostra linea!

**Ricordate:** spesso è possibile identificare dei cambiamenti della direzione di una tendenza seguendo le rotture nelle linee di tendenza, come vedete nell’esempio qui sotto:

![img](https://s3.eu-central-1.amazonaws.com/fxmarket1/Ami/image26-course.png) ![img](https://s3.eu-central-1.amazonaws.com/fxmarket1/Ami/image27-course.png)

### Time Frame

Per vostra comodità, abbiamo organizzato questo argomento in una tabella:

 

| **Arco di tempo**                 | **Caratteristiche**                                          | **Pro**                                                      | **Contro**                                                   |
| --------------------------------- | ------------------------------------------------------------ | ------------------------------------------------------------ | ------------------------------------------------------------ |
| **Lungo termine (investitore)**   | Apre dei trade che durano da un paio di settimane a qualche mese o anche qualche anno. Tra loro, i grafici più popolari sono quello giornaliero e settimanale. | Non ha bisogno di seguire il mercato costantemente.Ha tempo per pensare ad ogni trade e analizzarlo.Punta a dei potenziali guadagni molto alti in ogni posizione.Meno posizioni significano meno spread da pagare al broker. | Ha bisogno di molta pazienza.Potenzialmente i periodi di perdita sono più lunghi (più mesi di perdita).Ha bisogno di grandi capitali (per godere di trend a lungo termine).Il potenziale di guadagno si riduce se la tendenza non è forte. |
| **Breve termine (swinger)**       | Apre trade che durano da qualche ora a una settimana. Preferisce i grafici su 1 ora o 4 ore. | Più occasioni di trading.Non si basa su un piccolo numero di vittorie durante l’anno.Trading più dinamico: molte occasioni di sviluppano nei periodi di trend laterale.Richiede capitali minori. | Maggiori costi di transazione (più spread sulle posizioni aperte).Rischi nelle nottate (le posizioni aperte rimangono incerte).È vulnerabile quando avvengono mosse improvvise e volatili. |
| **Intragiornaliero (day trader)** | Apre dei trade intragiornalieri, da qualche minuto a tutto il giorno. I grafici che usa di più sono quello da 1, 5 e 15 minuti. | Molte occasioni di trading al giorno.I soldi vengono da un numero di opzioni più ampio.Non ha rischi notturni. | I guadagni sono limitati: i trade chiudono ogni giorno con il mercato.Ci sono molti più costi: molti spread da pagare.Richiede un impegno costante e può creare stress. |

 

### Stili di trading

Gli stili di trading popolari sono molti, ognuno con dei suoi criteri e dei suoi schemi. Lo stile di trading può dire molto del carattere del trader. Ogni trader dovrebbe scegliere il suo stile o la sua strategia di trading dopo un’autovalutazione e molto studio; ad esempio, dovreste decidere se vi piace il rischio oppure se lo odiate, o se avete abbastanza esperienza da provare un certo stile. Dovreste anche capire le vostre preferenze, il vostro rapporto rischio/rendimento – che sarebbe il rapporto tra guadagni e perdite che siete disposti ad accettare – e così via.

Ci sono trader aggressivi e trader calmi; ci sono trader che si soddisfano con piccoli guadagni e ce ne sono altri che cercano grossi guadagni. Ogni trader è unico.

Non c’è uno stile migliore e uno peggiore, ognuno ha i suoi vantaggi e i suoi svantaggi. Detto questo, noi vi raccomandiamo quattro tipi di trading popolari e adatti a trader principianti. Iniziamo:

**1. Scalper:** trading in giornata. È uno stile di trading dal ritmo molto rapido, ricco d’azione e di eccitazione. Gli scalper fanno parte della categoria di trading a breve termine. I lassi di tempo per questo tipo di trading sono quelli dei grafici da 1, 10 e 15 minuti.. Lo scalping richiede molte energie ed è una strategia piuttosto stressante, ma offre diverse occasioni di trading di cui approfittare durante le pause dal lavoro o nel pomeriggio.

**2. Trader intragiornaliero:** anche questo fa parte della categoria di trading a breve termine. Gli ordini sono fatti su una giornata di trading. I Trader intragiornalieri in genere entrano nel trading quando le giornata inizia e ne escono appena prima della fine della sessione giornaliera. È uno stile più rilassato dello scalping, ma anche questo è considerato come uno stile un po’ “saltellante”; richiede molta preparazione di fondo ed un’analisi adeguata, che possa aiutare il trader a scegliere una coppia specifica. Man mano che la giornata prosegue, il trader può approfondire la sua analisi tenendo un occhio sui grafici e verificando che tutto proceda come previsto, prima di raccogliere i profitti alla fine del trading.

**Importante:** il trading in giornata è adatto ai trader che possono consacrare un paio di ore all’analisi del mercato ogni mattina.

**3. Swing Trader:** questo è uno stile di trading a lungo termine. Lo swing trading può durare fino a qualche giorno ed è adatto ai trader che hanno la pazienza di aspettare che si presentino delle tendenze di mercato proficue. Questo stile richiede meno ore di lavoro al giorno. Gli swing trader hanno bisogno di passare meno tempo seduti davanti alle piattaforme di trading rispetto agli altri tipi di trader. Dei bravi swinger possono avere altri lavori a tempo pieno, prendendosi un’ora o due all’inizio (meglio se alla fine) della giornata per analizzare il mercato e decidere come agire il giorno dopo. Lo swinging è generalmente più sicuro e si adatta a delle tendenze più lunghe (la maggior parte delle tendenze dura qualche giorno o più).

**Importante:** ci sono molti cambiamenti ed inversioni nella direzione di un trend nel corso della sua vita. Per questa ragione, è importante che uno swinger faccia trading con sicurezza e che resti fedele alla sua analisi se crede di aver ragione sul lungo termine. In altre parole, non permettete che le distrazioni delle tendenze a breve termine disturbino i vostri piani.

**4. Trader di posizione:** questo è uno degli stili di trading più a lungo termine. In questo caso, gli investimenti possono durare qualche settimana fino a qualche mese e persino un anno! È adatto ai trader che hanno molta pazienza ma che conoscono anche molto bene le “regole del gioco” nel Forex. Stiamo parlando di trader professionisti e con esperienza. In molti casi i trader di posizione seguono solamente gli eventi economici fondamentali (approfondiremo l’argomento nella lezione sui fondamenti). Per di più, lo stile di posizione si adatta ai trader “pesanti” che investono grandi capitali – iniziando da 10.000$ e salendo.

**Importante:** per poter fare trading di posizione, bisogna capire l’economia globale. Bisogna essere calmi e disciplinati e, più importante di tutto, essere estremamente positivi nella vostra strategia di trading e nell’analisi. Non potete permettere a nessun diversivo (come delle inversioni di tendenza o delle perdite) di confondere la vostra visione dell’immagine generale che avete, ovvero la tendenza globale.

 

### Strategia dei lassi di tempo multipli

È un metodo di trading molto influente! Sinceramente, lo userete molto in futuro. I lassi di tempo multipli sono un metodo per seguire una singola coppia su differenti lassi di tempo. Ovviamente, dei grafici della stessa coppia hanno un aspetto totalmente diverso in diversi time frame. Selezionare quellogiusto è molto soggettivo per ogni trader ed è una delle decisioni più importanti per ognuno. Abbiamo già visto che lungo una tendenza ci sono una serie di picchi e di minimi.

Ora guardate il grafico seguente:

![img](https://s3.eu-central-1.amazonaws.com/fxmarket1/Ami/image28-course.png)

State vedendo un **grafico di trading mensile**. Il lasso di tempo di ogni candela in questo grafico è di 2 ore. Potete contare 360 candele in totale, in totale 1 mese. Ora guardate la parte sinistra e fate caso che i picchi e i minimi segnano dei mini-trend (chiamati trend secondari o trend nel trend), e notate anche che la direzione generale della tendenza è al rialzo.

Se avessimo scelto di analizzare lo stesso trend, ma in un lasso di tempo diverso, diciamo con candele da 5 minuti in un lasso di tempo di 2 ore (il che significa che ci sarebbero un totale di 24 candele nel grafico, ognuna che rappresentava 5 minuti), avremmo avuto un’immagine parziale che avrebbe mostrato solo una piccola parte della tendenza generale al rialzo.

Ora, immaginate di voler analizzare dei range di 1 giorno (ogni candela rappresenta quindi 1 giorno) in un lasso di tempo totale di metà anno (182 candele): il grafico qui sopra diventerebbe una piccola parte all’interno del grafico totale da 6 mesi:

![img](https://s3.eu-central-1.amazonaws.com/fxmarket1/Ami/image19-course.jpg)

Avete visto cos’è successo? Una tendenza che appariva chiaramente al rialzo in un grafico da un mese è diventata l’inizio di una tendenza maggiore al ribasso in un grafico da 6 mesi!

Conclusione: dovete sempre esaminare un trade su diversi lassi di tempo in modo da avere una visione ampia, chiara e generale del mercato!

Lassi di tempo diversi ci permettono anche di capire quando entrare e uscire dal trading (aspettando punti critici).

Guardate voi stessi:

![img](https://s3.eu-central-1.amazonaws.com/fxmarket1/Ami/image23-course.png)

**Consiglio**: le candele da 15 minuti, 30 minuti e 1 ora (che quindi rappresentano l’attività di trading di 15 minuti / 30 minuti / 1 ora) sono dei lassi di tempo buoni e medi.

Sono lassi di tempo brevi ma non troppo, proficui ma non troppo rischiosi, e permettono al trader di avere abbastanza tempo e materiale per analizzare e valutare il mercato.

**Consiglio:** vi raccomandiamo di fare pratica con i diversi time frame sul vostro conto di prova, prima di iniziare il trading con uno reale.

![img](https://s3.eu-central-1.amazonaws.com/fxmarket1/Ami/image18-course.jpg)

Guardando il grafico in alto a sinistra saremmo andati corti (avremmo venduto), perché, come vedete, il prezzo aveva raggiunto un picco resistente da cui sembrava dover scendere di nuovo. Ma nel grafico successivo (in alto a destra), vediamo che saremmo dovuti andare lunghi (comprare) perché il prezzo ha rotto la barriera ed è salito drasticamente. Se avessimo osservato dei time frame diversi (in basso), ci saremmo accorti che la posizione attuale nel grafico visto in un canale a lungo termine era sul fondo del canale stesso (immagine in basso a sinistra), in attesa di salire. (Osservate anche la Doji che compare nel punto più basso: abbiamo imparato che indica inversione del trend, ve lo ricordate?).

Consiglio: più sono ampi i lassi di tempo scelti, più sono forti e sicuri i segnali di trading che riceviamo dal mercato.

Metodi di lavoro raccomandati: quando usate un certo lasso di tempo, dovreste sempre mettere alla prova la vostra idea nel lasso di tempo appena successivo. Va bene usare anche 3 lassi di tempo contemporaneamente, ma non esagerate. Seguire troppi grafici in contemporanea rischia di confondervi le idee!

Riassumendo, lavorare con diversi lassi di tempo è rischioso soprattutto se siete uno scalper. Per via della velocità dei cambiamenti di prezzo e il bisogno di prendere delle decisioni rapide, questo metodo è complicato per gli scalper e richiede molto allenamento. Ad ogni modo, se siete scalper, non lavorate con 3 lassi di tempo in contemporanea. Usatene due al massimo.

**Esempio:** i prossimi grafici rappresentano 3 diversi time frame per la stessa coppia forex nello stesso momento. Potete vedere che tutti e tre indicano un’ottima occasione d’acquisto!

Grafico giornaliero a candele giapponesi (ogni candela rappresenta un giorno):

![img](https://s3.eu-central-1.amazonaws.com/fxmarket1/Ami/image31-course.png)![img](https://s3.eu-central-1.amazonaws.com/fxmarket1/Ami/image33-course.png)![img](https://s3.eu-central-1.amazonaws.com/fxmarket1/Ami/image32-course.png)

### In conclusione

Grafici a lungo termine – Vi permettono di avere un’immagine generale.

Grafici a medio termine – Vi presentano l’immagine attuale di quel che succede e mostre le occasioni di trading.

Grafici a breve termine Vi aiutano a determinare i punti di ingresso e di uscita.

 

### Tipi di analisi di mercato

Nelle prossime quattro lezioni del corso esploreremo queste analisi in dettaglio, ma iniziamo a presentarle:

- **Analisi tecnica:** è il metodo di trading più popolare al mondo, con milioni di trader che lo usano. Si concentra sui movimenti dei prezzi lungo diversi lassi di tempo. L’obiettivo del trader è prevedere i prossimi cambiamenti nel prezzo in base alla storia della coppia com’è scritta nei grafici Forex. I prezzi riflettono le condizioni del mercato e il presupposto di base dei trader è che la storia si ripete.

**Esempio:** poniamo che vi chiedessero di prevedere il tempo a New York domani. I dati sulla temperatura durante la settimana passata e i grafici con il tempo di N.Y. vi aiuterebbero, no? Pensateci: ovviamente le vostre previsioni non saranno sicure al 100%, ma con questi dati avete una buona possibilità di indovinare il range di temperature.

L’analisi tecnica è il miglior metodo da un punto di vista visivo. È eccellente per identificare delle opportunità di trading. Il problema è che l’analisi tecnica è anche molto soggettiva! Ogni trader ha le sue idee e osservazioni. Certo, i dati che compaiono sui grafici sono gli stessi per tutte le piattaforme, ma le analisi e le interpretazioni variano da trader a trader.

- **Analisi fondamentale:** è perfetta per i trader a lungo termine, ed è ottima per coloro che si considerano più degli investitori o trader pesanti. Tuttavia è estremamente importante conoscere l’analisi fondamentale anche se non appartenete a questi due gruppi, perché vi aiuterà ad aumentare in modo decisivo le vostre possibilità di successo. Si basa su rilasci di dati economici, economia mondiale, eventi politici e sociali e sulla loro influenza sul mercato dei cambi. Per esempio i tassi d’interesse, l’inflazione, i tassi di disoccupazione, le elezioni, i disastri naturali, ecc.. Quando le condizioni di un certo mercato migliorano, molti investitori da tutto il mondo investiranno in quel mercato, causando un rialzo nella sua valuta.

Non esiste un metodo migliore di tutti che spazzi via la concorrenza, ma una combinazione di questi due è sempre un’ottima idea. In fin dei conti, dovreste lavorare con il sistema che è più comodo e redditizio per voi. Ogni sistema ha dei vantaggi e degli svantaggi. Noi preferiamo combinare l’analisi fondamentale con quella tecnica. Pur analizzando gli eventi nel mercato basiamo le nostre azioni e decisioni sull’analisi tecnica dei movimenti del prezzo. Ci piace anche eseguire degli investimenti a breve termine basati sull’analisi tecnica, soprattutto quando si possono riconoscere delle tendenze chiare che possono portare dei bei profitti.

**Importante:** potete (ed è persino consigliato) combinare diversi metodi. Se analizzate il mercato con strumenti tecnici, l’analisi fondamentale migliorerà la vostra performance. Al contrario, se siete investitori a lungo termine e prendete decisioni basate sull’analisi fondamentale, gli strumenti tecnici daranno la spinta al vostro successo.

Pensateci! Se volete comprare GBP/USD basando la vostra decisione su un’analisi tecnica, ma poi improvvisamente la quarta banca più importante d’Inghilterra fallisce, potete essere ben sicuri che la tendenza cambierà di direzione, eccome!

