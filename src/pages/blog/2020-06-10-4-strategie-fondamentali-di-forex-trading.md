---
templateKey: blog-post
title: 4. Strategie fondamentali di Forex Trading
date: 2020-06-10T14:41:48.451Z
description: >-
  L’approccio fondamentale è molto importante, ed a volte lo è persino di più di
  quello tecnico. Alcuni fra i trader più importanti del mondo, da George Soros
  a Warren Buffet, hanno ammesso più di una volta di dovere la loro fortuna alle
  analisi fondamentali che hanno fatto nel corso degli anni.
featuredpost: true
featuredimage: /img/forex.jpg
tags:
  - forex
---
# Strategie fondamentali di Forex Trading

L’approccio fondamentale è molto importante, ed a volte lo è persino di più di quello tecnico.  Alcuni fra i trader più importanti del mondo, da George Soros a Warren Buffet, hanno ammesso più di una volta di dovere la loro fortuna alle analisi fondamentali che hanno fatto nel corso degli anni.

- Forze principali del mercato
- Dove posso trovare tutte le informazioni?
- Il potere delle aspettative
- L’importanza del Calendario Economico
- In conclusione

 

Un buon esempio è dato da quando George Soros è riuscito a guadagnare più di un miliardo di Dollari in un solo trade andando corto su AUD/USD sulla base di un’analisi fondamentale. L’economia cinese mostrava segni di debolezza, e l’economia australiana dipende fortemente dalle esportazioni di materie prime in Cina. Il motivo dietro il trade era l’indebolirsi progressivo dell’economia australiana e i tagli dei tassi d’interesse della RBA. Ora ha un miliardo di Dollari in più. Ecco un buon esempio di come si dovrebbe usare l’analisi fondamentale.

Il grafico mostra come Soros ha venduto AUD/USD guadagnando un miliardo di Dollari:

![img](https://s3.eu-central-1.amazonaws.com/fxmarket1/Ami/AUDUSDMonthly-course.png)

Fin troppe volte i fondamentali non ricevono l’attenzione che meritano, e fin troppi trader usano solo approcci tecnici senza sapere nulla dell’ambito economico e dei mercati in cui operano. D’altra parte, ci sono molti trader che agiscono esattamente all’opposto, abbandonando l’analisi tecnica e seguendo solo i fondamentali. L’approccio di StrategiaForex nel  corso, come in varie altre cose, è che la combinazione di questi due approcci è l’ideale. Per fare trading come dei professionisti dovete senz’altro imparare a conoscerli entrambi molto bene.

L’analisi fondamentale ci aiuta a capire i mercati e le tendenze in maniera profonda, intuitiva e logica. In genere, i trader fondamentali sono considerati degli investitori a lungo termine. I trader fondamentali molto spesso conoscono bene le forze del mercato, così come una o due cose sull’economia, i mercati capitali e la microeconomia. Il loro scopo è di ottenere dei profitti grazie alle opportunità che si presentano, e per questa ragione devono conoscere bene le regole del gioco, gli altri giocatori e il campo su cui si muovono.

**Ricordate** – Le novità e gli eventi che seguite su Internet, in TV o alla radio influenzano il mercato Forex.

Su che cosa si basa quindi un approccio fondamentale? Come possiamo utilizzarlo per il nostro trading?

Proviamo a pensare alle varie economie mondiali. Provate a pensare all’economia del mercato in cui vivete. Pensate alle condizioni del mercato, alla quantità infinita di notizie che ricevete ogni giorno ed ogni ora. Il mondo è diventato molto piccolo, un vero villaggio globale, come si suol dire.

I fattori che influenzano il mondo del Forex sono le guerre, le elezioni, la politica, i problemi sociali e vari altri fattori. Uno dei grandi eventi fondamentali, che di recente ha scosso il mercato Forex facendo perdere all’Euro 500 pip e collassare la Sterlina di circa 20 cent (2000 pip), è stato il referendum Brexit. Ciascun nuovo evento o annuncio causa delle reazioni da parte degli investitori o degli speculatori, e non solo all’interno di un mercato specifico bensì in tutto il mondo. I governi, le banche centrali e le banche commerciali, le politiche e persino i disastri naturali giocano un ruolo nel mercato del Forex. Pensatela in questo modo: se il proprietario di una drogheria vicino a casa vostra riducesse i prezzi, probabilmente comprereste da lui più spesso. Se volete comprare un nuovo stereo per il vostro salotto e venite a sapere che fra un mese il governo prevede di aumentare le tasse sugli elettrodomestici, probabilmente lo comprerete prima.

Immaginate ora decine di eventi che influenzano ogni giorno il mercato; a volte si tratta di eventi drammatici che influiscono tremendamente sul mercato. Cominciate ora a capire perché i fattori fondamentali sono così importanti?

Pianificare a lungo termine: l’analisi fondamentale è meno efficiente nella previsione di tendenze a breve termine. Questo approccio spiega ed insegna ciò che dovrebbe “logicamente” accadere in questo momento ai prezzi del mercato, come reazione agli eventi. Pertanto, è un sistema favoloso per spiegare i trend globali a lungo termine. Spiega i trend globali.

L’analisi fondamentale si occupa delle motivazioni dei trend esistenti e non dei trend in sé. Alcuni eventi durano ben di più delle reazioni dei trader, avendo degli effetti più lunghi sul mercato.

Consiglio: il trading fondamentale non è consigliato per un trading  di un paio di giorni (o, ancora meno, intragiornaliero). È invece adatto ai trader che cercano delle tendenze a lungo termine, su settimane o addirittura su mesi.

Le notizie sull’economia ci circondano: informazioni sui fattori fondamentali appaiono in forma di annunci, rapporti e comunicati. Li potete leggere su internet, sui siti d’informazione o di economia o di mercati capitali o ancora di Forex. Molti degli eventi sono pubblicati dai normali media.

Esempio di un evento:

“Una riduzione nel tasso di interesse di un tot. percentuale potrebbe causare un ribasso dell’Euro” oppure: “La fiducia dei consumatori è aumentata del 4% dall’ultimo report”.

Va qui menzionato il fatto che per diventare degli esperti in analisi fondamentale dovete avere un’immagine generale di ciò che accade: dovete usare la vostra esperienza per riconoscere tutta una quantità di eventi interconnessi, e non cercare di analizzare ogni singola informazione separatamente dalle altre.

Un annuncio fondamentale può rimettere in questione tutta l’analisi fondamentale da voi fatta in precedenza e seguita fino a quel momento. Inoltre, i trader che lavorano solo con strumenti tecnici a breve termine perdono in varie occasioni delle ottime opportunità di investimenti a lungo termine (e viceversa).

 

### Le forze principali del mercato FX

**I tassi d’interesse:**

Il tasso d’interesse è il tasso del mercato che il compratore (o colui che chiede un prestito) deve pagare al venditore (o a colui che accorda il prestito). I tassi d’interesse hanno un alto impatto sulla forza della valuta locale rispetto alle altre valute e sono determinati nei vari paesi dalle banche centrali, come parte della loro politica monetaria. La compatibilità dei tassi di interesse alle condizioni del mercato aiuta a mantenere una certa stabilità. Le banche centrali aumentano i tassi d’interesse per diminuire l’inflazione nel caso in cui ritengano sia troppo alta. In altre parole, aumentare i tassi di interesse può rallentare e persino fermare l’inflazione, cosa che a sua volta porta ad una diminuzione dei prezzi e ad un rafforzamento della valuta! In altre parole, si modera il ritmo a cui cresce l’economia.

**Ricordate:** in un’economia sana il tasso di interesse varia in genere dallo 0,25% all’1%.

Per quelli fra voi che non sanno bene che cosa sia l’inflazione: si tratta del tasso di crescita dei prezzi. L’inflazione è la ragione per cui un cioccolatino che costava 5 centesimi vent’anni fa, oggi costa 30 volte tanto. In generale, le banche centrali hanno interesse che il mercato cresca, ma per poter controllare l’inflazione (e far quindi in modo che i prezzi non salgano troppo) aumentano i tassi d’interesse di tanto in tanto e frenano così la crescita.

Un’inflazione al di sopra del 2% è in linea generale non salutare. Lo stesso vale per un mercato a inflazione nulla.

**Esempio:** diciamo che un mese fa l’inflazione nel vostro mercato era del 2.6%. Durante questo mese l’inflazione è salita al 3%. In questo caso vorremo decisamente sapere che cosa intende fare la banca centrale, e perché. Vi garantiamo che tale azione influenzerà il mercato. Perché? Perché la banca centrale aumenterà i tassi d’interesse per combattere l’inflazione. Questo significa che la valuta correlata subirà una rivalutazione.

Un alto tasso di interesse ha anche un altro impatto: attira gli investitori esteri ad entrare ed investire nell’economia di un dato paese e, in tal modo, rafforza la valuta. Immaginate di avere 1.000 dollari sotto il materasso e di volerli mettere in banca. Dovete scegliere fra due banche: la banca A vi promette il 5% di interessi annuali (ovvero un profitto di $50) mentre la banca B vi promette un interesse annuale del 10% (ovvero un profitto di $100). Naturalmente, sceglierete la banca B.

Per la stessa ragione, se guardiamo all’attività del mercato, degli alti tassi di interesse porteranno molte persone a risparmiare di più da un lato, e a ridurre i prestiti dall’altro (vale meno la pena per via degli alti tassi di restituzione).

Provate a pensare a quanto sarebbe eccitante scoprire un mondo pieno di possibilità di investimento per il nostro capitale in conti che possano farci guadagnare dei ritorni di decine o centinaia di punti percentuali annuali.

Ebbene, questo mondo di possibilità esiste veramente: il mercato del Foreign Exchange, o mercato Forex! Comprenderne i meccanismi fondamentali può produrre degli enormi profitti, solo grazie alla conoscenza delle forze del mercato e dei suoi attori. Ci sono varie valute, come il Real brasiliano, il Rublo russo, o il Dong vietnamita che hanno guadagnato molto potere in pochi mesi. I trader più esperti hanno fatto fortuna grazie alle previsioni su questi movimenti. Stiamo parlano di decine di migliaia di dollari e più (senza nemmeno menzionare l’uso di una leva sui profitti potenziali, come avete imparato nella lezione precedente).

I tassi d’interesse sono anche il fattore con un impatto maggiore sugli indici. Normalmente, le azioni salgono quando le banche centrali aumentano i tassi d’interesse perché significa che l’economia è in miglioramente (come nella crisi finanziaria del 2008). Oggi però, gli indici di borsa salgono quando si tagliano i tassi, perché significa che entreranno più soldi nelle azioni, nonostante il peggioramento dell’economia.

I tassi di interesse intorno al mondo sono infatti il fattore che più influenza in assoluto il mercato del Forex.

La stabilità del mercato è il nocciolo della questione, per ogni valuta che lo rappresenta.

**Ricordate:** gli annunci sui tassi d’interesse influenzano profondamente i movimenti del trading di una valuta.

**Esempio:** nei primi anni dopo il 2000, il tasso d’interesse negli Stati Uniti scese. Questa mossa ebbe una grande influenza sul Dollaro negli anni a venire, in un processo che durò quasi un decennio (fino al 2007- 2008 all’incirca). La riduzione dei tassi d’interesse debilitò il dollaro rispetto alle altre valute, cambiando così l’immagine del settore immobiliare americano durante tutta la prima metà di quel decennio.

I tassi d’interesse aumentano: crescita minore del mercato + rallentamento dell’inflazione

![img](https://s3.eu-central-1.amazonaws.com/fxmarket1/Ami/sXXFgQZIX6a7jMHAwbiD1rw-course.png)

Taglio nei tassi d’interesse: maggiore crescita economica + inflazione più rapida

![img](https://s3.eu-central-1.amazonaws.com/fxmarket1/Ami/swgfV-MaRJu12iuQhBsLBUQ-course.png)

Gli eventi dovrebbero avvenire seguendo l’ordine degli esempi precedenti, ma non è sempre così. Lo scopo delle immagini qui sopra è di mostrare semplicemente come dovrebbero andare le cose in un mondo perfetto. Ma non viviamo in un mondo perfetto, ecco perché dobbiamo capire i fondamentali.

I momenti più significativi all’interno di uno specifico mercato sono quelli in cui si prevede che i tassi di interesse cambino. Se il tasso d’interesse si è già mosso in una certa direzione un po’ di volte, dev’essere in qualche modo ribilanciato. È su questo che gli speculatori contano quando costruiscono i loro investimenti.

Differenziali d’interesse – si tratta di un metodo di trading basato su due tassi di valuta: molti trader scelgono una coppia mettendo a confronto i tassi di interesse delle due valute. Pertanto, se il “differenziale dei tassi d’interesse” (la differenza fra i due tassi d’interesse) aumenta, la più forte delle due valute verrà rafforzata (e viceversa). Questa strategia è chiamata “Carry Trade” (imparerete di più sul Carry Trade più avanti nel corso).

Se si prevede che un tasso di interesse debba salire e, allo stesso tempo, l’altro debba scendere, si possono vedere seri cambiamenti nel prezzo.

**Banche centrali e banche commerciali principali:**

Una banca centrale è una banca statale il cui compito è di gestire e far funzionare la politica monetaria di un paese, mantenendo la forza e la stabilità della valuta allo stesso tempo.

La politica monetaria delle banche centrali mira ad assicurare la stabilità dei prezzi e la crescita del mercato; allo stesso tempo controlla l’inflazione, gli interessi, la fornitura di moneta e le riserve delle banche.

In mercati solidi in cui l’economia cresce continuamente, le banche centrali risponderanno ad un’alta inflazione aumentando i tassi d’interesse. Come abbiamo già detto, questo continuo cambiamento oscilla fra il bisogno di mantenere la stabilità e il desiderio di attirare investitori stranieri. Noi, come trader, possiamo rispondere adattando il trading alle politiche monetarie, con i suoi obiettivi ed i suoi scopi.

Le banche centrali possono anche stampare più banconote per aumentare l’offerta della sua valuta. Ciò può cambiare la sua forza rispetto alle altre valute, cioè la indebolirebbe, perché maggiore è la quantità di valuta sul mercato, minore è il suo valore..

**Importante:** questa è la ragione per cui è così importante seguire i comunicati economici e gli eventi che accadono nelle banche centrali durante il corso dell’anno!

La sig.ra Janet Yellen è l’attuale direttore della banca centrale Americana, la FED (Federal Reserve Bank). Vi consigliamo caldamente di seguire gli annunci che fa sui media. Ricordate che la politica della FED è quella con una maggiore influenza nel mondo del mercato Forex.

Altri attori chiave che vale la pena menzionare sono le più grandi banche commerciali (come UBS, JPMorgan, Deutsche Bank, Barclays o Citibank). Queste hanno dei capitali enormi. Il capitale che scorre dentro e fuori da queste corporazioni segue le loro politiche e la loro fiducia nel mercato, e può essere utilizzato come una prova dei trend esistenti e potenziali. Il flusso di capitale è il movimento di soldi all’interno e all’esterno del mercato. Sentiamo spesso nelle informazioni che una delle maggiori banche intende investire in una determinata economia per la quale prevede una crescita eccezionale: questo è uno dei modi in cui può influenzare il mercato globale del Forex.

Esempio: negli ultimi anni, il Brasile è stato un mercato in sviluppo con un’economia in rapida crescita. Le banche commerciali e le corporazioni di tutto il mondo, così come gli speculatori, le società commerciali e i venture capitalist hanno deciso di investire pesantemente su questa scia, trasferendo alti volumi di capitale in Brasile.

**Eventi principali, notizie ed annunci:**

Ci sono vari altri eventi economici significativi che hanno un grande impatto sul mercato del Forex. Proviamo a dimostrare l’importanza delle notizie e degli eventi utilizzando una semplice analogia: immaginiamo che tutti i maggiori giornali economici e i siti d’informazione inclusi CNN, CNBC e Bloomberg vogliano dichiarare che una determinata corporazione molto conosciuta è a rischio bancarotta. Potete immaginare che cosa succederà al prezzo delle sue azioni nei giorni seguenti.

Ora, togliete la corporazione da questa storia e rimpiazzatela con l’economia di un paese. Potete immaginare che cosa accadrà alla sua valuta. A dire il vero, non dovete nemmeno immaginarlo!

Sta accadendo in tutto il mondo alle economie degli U.S.A., della Spagna, dell’Italia, della Grecia, del Portogallo, e altre ancora che sono in pericolo. L’effetto è simile a quello su stock e azioni. Una differenza essenziale fra le azioni e il Forex è che ottenere informazioni anticipate sui primi è totalmente illegale, mentre informazioni anticipate sulle valute sono più che benvenute, specialmente se possono aiutare a prevedere delle tendenze.

Ecco alcuni degli eventi più importanti:

**NFP (Non Farm Payrolls)** – Rilasciato su base mensile, il primo venerdì del mese. Presenta i cambiamenti nel numero di disoccupati durante l’ultimo mese (ricordate che il numero dei lavoratori che ricevono uno stipendio cambia a seconda del periodo: feste, fine anno e vacanze). L’NFP gioca un ruolo molto importante, indicando le condizioni generali del mercato. Meno è negativo l’NFP, migliori sono le condizioni del mercato. Bisogna misurarlo tramite un confronto sia con i mese precedente che con le aspettative del mercato.

**PIL (Prodotto Interno Lordo) / GDP (Gross Domestic Product)** – Il totale dei beni e dei servizi prodotti dalla forza lavoro di un mercato (non include l’importazione). Misura il tenore di vita e la salute di un mercato. Se aumenta (rispetto al report precedente), indica un’economia sana che alla fine porterà ad un aumento dei tassi d’interesse. Un report sul PIL può essere più basso del precedente ma rimanere tuttavia positivo. Un PIL negativo, specialmente se mostra dei numeri negativi più volte di seguito, dovrebbe far accendere una grande lampadina rossa per quanto riguarda la stabilità della sua valuta. Il PIL ha una grande influenza sulle decisioni prese dalle banche centrali riguardo alle politiche economiche. Il suo vantaggio (agli occhi dei trader) è che dà un’immagine generale e chiara di un dato mercato, senza analisi complicate.

**Indice dei Prezzi al Consumatore / CPI (Consumer Price Index)** – Un insieme di beni e prodotti, pubblicato una volta al mese. Il tasso di mercato a cui il compratore (o colui che chiede un prestito) deve pagare il venditore (o colui che fa il prestito). Se aumenta, indica un’inflazione in rialzo (il che alla fine porterà ad un aumento dei tassi d’interesse da parte della banca). È perciò considerato un indice dell’inflazione. I prezzi inclusi in questo indice vengono dalla vendita al dettaglio. Quando il CPI sale ma ad un livello comunque minore rispetto al periodo precedente, questo indica una deflazione (i prezzi continuano a salire ma ad un tasso minore del precedente).

Ricordate: esiste una relazione positiva fra il CPI e i tassi d’interesse. Un CPI in aumento può causare un aumento anche nei tassi d’interesse.

**Indice dei Prezzi al Produttore / PPI (Producer Price Index)** – Indice dei cambiamenti nei prezzi all’ingrosso (alla rete al dettaglio). In questo caso, cambi frequenti provocano dei cambi nei prezzi che seguono nella catena, cioè i prezzi al consumatore. L’indice include sia i prezzi del prodotto che i prezzi dei materiali necessari alla produzione stessa.

COT (Commitment Of Traders Report) / Analisi delle posizioni dei trader – Un tipo di report leggermente diverso dagli altri. Non misura delle condizioni economiche, ma piuttosto pubblica le posizioni detenute nel mercato da parte di banche, compagnie e privati. Viene rilasciato ogni venerdì alle 2:30 pm EST (ora di New York). Ci aiuta  a capire come differenti forze importanti nel mercato investiranno i loro capitali. Ci aiuta anche a sondare l’atmosfera generale e provare a prevedere in quale direzione soffierà il vento in futuro. Parliamo di movimenti futuri, e questo report è uno strumento molto utile per i trader a lungo termine. Ed è utile anche per gli swing trader.

Consiglio: se in questo report trovate dei dati su “netti estremamente lunghi/corti”, ricordate che indica un cambiamento nel trend in arrivo nella prossima sessione!

Il COT può essere presentato sia come report che come grafico (sotto quello di una valuta). Diversamente dalla maggior parte degli indicatori tecnici, il COT misura le dimensioni dei trade.

**Tasso di disoccupazione** – Un report sulla percentuale di disoccupati che cercano lavoro, in relazione alla totalità della forza lavoro. Questo reportè pubblicato una volta al mese e permette di avere una visione generale del mercato. Un’economia sana e forte è caratterizzata da un numero decrescente di gente che cerca lavoro, e da un tasso di disoccupazione relativamente basso. Un declino in questi numeri porta ad una valuta più forte e, alla fine, ad un aumento nei tassi d’interesse.

**Fiducia del consumatore** – Pubblicato una volta al mese, esprime gli atteggiamenti del consumatore nei confronti dell’economia.

Consiglio: se utilizzate quest’analisi, confrontate i suoi dati con quelli di un report analogo di un’altra economia. Questo vi aiuterà a prendere delle decisioni su quale sia il miglior partner di trading per il Dollaro americano (o per ogni altra valuta principale).

**Flusso di capitale** – È il rapporto fra il capitale che entra e il capitale che esce da un mercato. Il dato può essere sia positivo che negativo. Se è positivo, più investitori entreranno in questo mercato e daranno un impulso alla sua valuta. Funziona come la proporzione fra la domanda e l’offerta: più domanda porta ad un rafforzamento della valuta.

**Bilancia commerciale** – Questo report mostra il rapportofra l’importazione e l’esportazione. Se l’esportazione è più alta, il risultato è positivo! E un risultato positivo, specialmente se in aumento rispetto ai report precedenti, rafforza la valuta rendendola più “desiderabile”.

**Vendite al dettaglio** – Un eccellente indice della forza di un’economia. Pubblicato una volta al mese, intorno al 12 di ogni mese, questo report mostra i cambiamenti nelle tendenze che riguardano gli acquisti dei consumatori.

**FOMC** – Il Federal Open Market Committee (Comitato federale del mercato aperto) è il pannello che decide le prossime direzioni della politica monetaria statunitense. Il FOMC include dodici membri (i presidenti delle banche federali, il presidente della FED e i governatori), che si incontrano otto volte l’anno per prendere decisioni sulle riserve monetarie, i titoli di stato, i tassi d’interesse e il sistema bancario. Gli incontri del FOMC sono segreti, per questo sono oggetto di molte speculazioni nel mercato e provocano grossi spostamenti di valute, soprattutto USD.

**Housing Starts / Licenze edilizie** – Questo dato la dice lunga sul recupero della crescita in un mercato. A partire dalla crisi globale del 2007-2008, questo report ha avuto un ruolo importante. Un suo aumento in tempi di crisi ha una forte influenza sulla forza di una valuta. Durante gli ultimi anni, l’indice delle costruzioni edilizie private è stato sotto la lente d’ingrandimento, influenzando il Dollaro americano così come il mercato americano in generale (a partire dal collasso del 2007, i mercati immobiliari americani e globali hanno ricevuto soprattutto rapporti pessimistici).

**PMI dei servizi/industriale/manifatturiero** – Questo indicatore mostra quanto sono in forma questi settori dell’economia, cruciali per ogni nazione. Alcune economie contano di più sul settore dei servizi, mentre altre su manifatture e industrie. USA e Regno Unito dipendono economicamente più dal settore dei servizi che dagli altri, quindi questo indicatore economico è più importante in questi due paesi, mentre il settore manifatturiero è più rilevante in Germania, Cina, Italia, Giappone, Francia, ecc.**Beige Book** – Pubblicato 8 volte all’anno, questo dettagliato report riassume l’economia di un mercato offrendo un incredibile punto di vista su di esso. Esso esamina:

- La quantità di nuovi ordini alle manifatture per i beni di consumo
- La velocità di consegna della nuova merce dai fornitori ai venditori
- La media delle nuove richieste di sussidio di disoccupazione
- La media delle ore lavorative degli operai nelle manifatture
- La quantità di nuovi ordini per beni strumentali e di investimento (difesa esclusa)
- Nuovi permessi di costruzione per immobili residenziali
- La fiducia del consumatore
- Le riserve monetarie rapportate all’inflazione
- Lo stock Index S&P 500
- Il differenziale fra i tassi di interesse a breve e a lungo termine

Date un occhio ai report che più hanno influenzato il mercato Forex negli ultimi tre anni:

**Report con maggiore volatilità**

![img](https://s3.eu-central-1.amazonaws.com/fxmarket1/Ami/image61-course.png)

 

### Dove trovare queste informazioni?

Perché voi trader possiate prendere delle decisioni importanti, dovete racimolare tutte le informazioni necessarie. Dove potete trovarle? Dove si trovano tutte queste analisi? Bella domanda! Ebbene, i media sono delle fonti infinite di notizie, sia a mezzo stampa che alla TV o su Internet. Ecco qualche ottima fonte in diretta:

Il portale Strategia Forex è uno dei siti più popolari al mondo nel suo campo. Lì potrete trovare news e aggiornamenti in tempo reale, strategie di trading, oltre a consigli su come scegliere il broker perfetto per le vostre esigenze.

Altri siti di notizie aggiornati 24 ore su 24 sono:

- [Bloomberg](https://www.bloomberg.com/europe)
- [CNBC](https://www.cnbc.com/world/?region=world)
- [CNN](http://edition.cnn.com/)
- [The Wall Street Journal](https://www.wsj.com/europe)

 

L’importanza dei calendari economici

Un calendario economico è parte integrante ed importante della vostra piattaforma di trading. Il calendario presenta quotidianamente tutti gli annunci economici importanti, così come gli altri eventi principali intorno al mondo che potrebbero avere un’influenza sul mercato.

Le migliori piattaforme di trading online offrono servizi di calendario economico e di giornale economico che presentano tutti gli eventi significativi che accadono intorno al mondo. Essi forniscono dati e date di ogni evento e le varie previsioni. I calendari contengono ogni genere di evento, come gli annunci governativi, le conferenze, le dichiarazioni delle banche, i report e altro ancora.

Utilizzando il calendario vi preparerete ai principali eventi dei giorni e delle settimane a venire.

È vero che si può anche fare trading in tempo reale, mentre gli eventi accadono, o rispondere alle forze del mercato mentre queste agiscono. Tuttavia, come stiamo per vedere, ci sono degli eventi per cui una buona preparazione ed un ingresso nel mercato appena prima l’evento stesso possono produrre dei profitti molto più alti (proprio perché sarete presenti prima ancora che il mercato risponda all’annuncio). Questo metodo è molto adatto ai trader che hanno esperienza e che non esitano a fare previsioni.

Guardate il calendario economico di [eToro](https://www.etoro.com/it/popular-investor/?culture=it-it&dl=30001742&utm_medium=Affiliate&utm_source=34998&utm_content=7222&utm_serial=brokersIT&utm_campaign=brokersIT&utm_term=):

![img](https://s3.eu-central-1.amazonaws.com/fxmarket1/Ami/image48-course.png)

Il calendario economico di [Markets.com](https://www.markets.com/it?cid=90DF08182E0749AEC9CC68863F627672&zid=Mexos_Markets&pid=101026&mid=14755048&custom=4398&c=90DF08182E0749AEC9CC68863F627672&af_sub1=14755048&af_sub2=Mexos_Markets&af_sub3=4398&traffickey=7CF05C90568467805DABE8A8B09F8163)

![img](https://s3.eu-central-1.amazonaws.com/fxmarket1/Ami/image45-course.png)

![img](https://s3.eu-central-1.amazonaws.com/fxmarket1/Ami/image39-course.png)

Ora – L’ora dell’evento

Valuta – La valuta che è influenzata dall’evento

Importanza – Il livello di importanza sul mercato e sulla valuta

Evento – In un titolo il nome dell’evento. Cliccando sul pulsante “+” a destra potete aprire una finestra dettagliata sull’evento specifico, che include spiegazioni sul suo impatto

Effettivo – L’annuncio effettivo (verde significa meglio del previsto, rosso significa peggio del previsto e nero significa come previsto)

Previsione – I numeri previsti dal consenso generale

Precedente – Il report precedente

 

### Il potere delle previsioni

In alcuni casi, le previsioni da sole possono influenzare i movimenti dei prezzi. Ci sono eventi che fanno un tale rumore da causare importanti transazioni ed un pesante traffico di pip come risultato. Questi possono essere dei rapporti sulla disoccupazione o l’annuncio di una banca centrale riguardo i tassi d’interesse, ad esempio. Le semplici previsioni possono far muovere decine di pips, addirittura fino a un centinaio. E tutto questo prima ancora che l’evento accada! La ragione di tutto ciò è che molti trader e molti speculatori si preparano prima dell’evento stesso (a questo proposito, immaginiamo che l’evento presenti uno scenario totalmente diverso da quello previsto, la reazione sarebbe una drastica inversione di prezzo, che creerebbe in realtà un’altra fantastica opportunità di entrare nel mercato e aprire una posizione).

**Sistema del “consenso”** – Prima di ogni evento principale, analisi professionali di ogni tipo ne prevedono il risultato. La maggior parte di queste arrivano ad una decisione comune e si crea così un consenso, un’opinione condivisa. I principali attori non aspettano i veri risultati, cominciano subito a comprare o a vendere. In questo modo, delle grandi transazioni iniziano prima ancora dell’annuncio, e quindi naturalmente prima che tutti i “pesci piccoli” entrino nel mercato. L’influenza del consenso è tale che se i risultati seguono effettivamente le previsioni, non vedremo dei grandi volumi di transazioni, perché tali sono già state eseguiti prima ancora dell’evento stesso.

Ma c’è un ma: se ci fosse invece un annuncio sorprendente, in meglio o in peggio, ci dovremmo aspettare una vera corsa! E perché? Perché tutti i grandi investitori si affretterebbero ad aggiustare i loro precedenti investimenti! E questa è una grande opportunità per far soldi! Questo è a grandi linee il sistema del consenso.

Ad esempio, prendiamo i tassi di interesse: gli speculatori intorno al mondo preparano le loro previsioni prima ancora che la banca centrale faccia il suo annuncio sui tassi d’interesse. Riusciremo a vedere delle tendenze forti prima dell’annuncio e un annuncio diverso dal previsto sarà perciò seguito da delle tendenze ancora più intense.

Ricordate: molti trader (per la maggior parte semplici speculatori) preferiscono ancora il più solido e sicuro sistema “non-direzionale”, che in linea generale suggerisce di seguire le regole, aspettare che l’evento accada e solo a quel punto decidere cosa fare, a seconda che l’evento sia positivo o negativo per la valuta.

 

### In Conclusione

Le notizie più influenti vengono dagli USA, che sono considerati la forza economica numero 1 al mondo (e questo è anche grazie alla loro valuta, che è la più scambiata al mondo).

L’analisi fondamentale funziona bene con le major, che sono molto influenzate dagli eventi globali e su cui, per di più, le commissioni sono relativamente basse.

**Importante:** vi consigliamo di guardare sempre il quadro generale. Ci sono generalmente diversi annunci ed eventi economici che accadono in contemporanea, influenzando il mercato simultaneamente ed in diversi modi.

Ad esempio, se il numero dei disoccupati negli USA era in calo il mese scorso, ma il Dollaro continua comunque a scendere, la ragione potrebbe essere che a lungo termine la tendenza è comunque negativa e gli investitori non riescono a decidere se è il momento giusto per comprare i Dollari oppure no. Un’altra ragione possibile è che nonostante i numeri incoraggianti nell’ultimo report, i numeri generali siano comunque deludenti. Una terza ragione potrebbe essere l’influenza del momento in cui è stato pubblicato l’annuncio: potrebbe essere subito dopo Natale o vicino ad un’altra festa importante (periodi che sono caratterizzati da un’ampia ma temporanea forza lavoro)?

**Fate attenzione a:**

- Chi è la fonte dell’evento? Analisti, trader, una banca, una banca centrale? Le fonti come i governi o le banche centrali in genere sono più affidabili. Ma non se si parla di nazioni autoritarie o semi-autoritarie come Cina, Russia e Turchia, che tendono a manipolare i dati per dare un’impressione che si adatti meglio alla loro agenda politica domestica e internazionale..
- La notizia è una voce, un fatto o un’opinione?
- Fate attenzione alle parole: come previsto / meglio del previsto / peggio del previsto, ecc. Ricordate che i trader con esperienza hanno già aperto le loro posizioni in base alle previsioni.
- Fate attenzione ai cambiamenti di prezzo nelle ultime ore prima dell’annuncio.
- Le analisi fondamentali sono solitamente precise. La maggior parte delle volte analizzano bene le condizioni del mercato e le loro implicazioni, anche se talvolta il mercato non concorda con i fondamentali. Dal 2012 al 2014, EUR/USD ha continuato cocciutamente un uptrend di 2,000 pip nonostante i problemi fiscali della Grecia, il successivo rallentamento in Europa e l’impressionante ripresa nell’economia statunitense. Il problema è che riguardano lunghi periodi di tempo, il che rende molto difficile fare previsioni sul timing esatto delle tendenze previste. Quando succederà esattamente? Buona domanda…
- Il comportamento passato dei corpi monetari ci fornisce un’ottima indicazione sul loro comportamento futuro.

**Consiglio:** è meglio confrontare il maggior numero possibile di rapporti sui tassi d’interesse e sull’inflazione. Confrontate i rapporti a precedenti periodi di tempo e ad altri mercati per poter prendere delle buone decisioni su quali valute comprare e quali valute vendere.
